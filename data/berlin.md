
# Berlin

Stolica i jedno z największych miast Zjednoczonej Rzeszy Niemieckiej. Założony w XIII wieku, od setek lat stanowi siedzibę władz - najpierw brandenburskich elektorów, później pruskich królów i niemieckich cesarzy, a w końcu następujących po sobie führerów.

Gdy Trzecia Rzesza toczyła Wielką Wojnę Dziesięcioletnią, rozszerzając się na wschód, zachód, północ i południe, Berlin w tym czasie kwitł. Zabudowa miasta niemal nie ucierpiała w czasie wojennej zawieruchy, a monumentalne budynki wzniesione w ramach Planu Germania dodatkowo je uświetniły. Współcześnie Berlin prezentuje się jako piękne, wielkie, czyste miasto - dokładnie tak, jak powinna wyglądać stolica zwycięskiego imperium. Wedle führera, oczywiście.

Zrezygnowano jedynie z budowy Wielkiej Hali - bagnisty grunt Berlina nie nadawał się na to, by postawić na nim tak monumentalną budowlę - ale to nic, bo niewiele miast na świecie jest w stanie dorównać stolicy Rzeszy. Wedle oficjalnych podręczników do geografii, rzecz jasna.

## Großer Platz
Najważniejsze i najbardziej reprezentacyjne miejsce w Berlinie, gdzie znajdują się Reichstag i pałac führera. 

> (...) ruszył szybkim krokiem przez równy bruk, nie zwracając uwagi na ani stare kamienice z kolumienkami, rzeźbieniami i ozdobnymi attykami, nawiązujące do szlachetnej starożytności, ani na kunsztowne zdobione, gazowe lampy uliczne, które zgodnie ze starą tradycją każdego wieczoru rozpalano ręcznie i które roztaczały wokół miękkie, ciepłe światło, otulając Großer Platz delikatnym, złotym blaskiem.Kroczył między tłumem, wśród rodzin z dziećmi, młodzieży, korzystającej z wolności letnich ferii i  wśród odzianych w drogie garnitury polityków, krążących między Reichstagiem po prawej, w którym Gilbert powinien być godzinę temu. a pałacem führera po lewej stronie placu. Spacerujący korzystali z zielonych skwarów i wygodnych ławek, czerpali dłońmi wody z fontanny Neptuna, głaszcząc nagie, kamienne ramiona towarzyszących mu rzek - Łaby, Odry, Renu i Wisły, każdej o ciele pięknej kobiety, podległej władzy potężnego boga mórz. (...) W oddali, za tonią zieleni placu i zlokalizowanych nań budynków, błyszczała pełna kolorowych barek tafla Sprewy.

## Inspiracje
Budynki, które w naszym świecie zostały zniszczone, a w łabędziowym Berlinie ciągle stoją: 
- [Przedwojenny Berlin na zdjęciach](https://www.berlinsko.com/2020/03/przedwojenny-berlin-na-zdjeciach.html)
- [Takiego Berlina nie zobaczycie na żywo](https://buzz.gazeta.pl/buzz/56,156947,21084920,takiego-berlina-nigdy-nie-zobaczycie-na-zywo-wlasnie-tak-wygladal.html)

Niezrealizowany w naszym świecie Plan Germania:

- [Plan Germania - Wiki](https://pl.wikipedia.org/wiki/Plan_Germania)
- [Wizualizacja (kiepska jakość)](https://www.youtube.com/watch?v=2k9VKjfffs4)
- [Welthauptstadt Germania - Wiki](https://de.wikipedia.org/wiki/Welthauptstadt_Germania)
- [Niezwykłe projekty III Rzeszy - Germania](https://gadzetomania.pl/niezwykle-projekty-iii-rzeszy-cz-1-germania-nowa-stolica-swiata,6704098211686529a)